
## Ilmoittautuminen ja opintopisteet 

Jos haluat kurssista suoritusmerkinnän ja opintopisteet Helsingin yliopiston opintosuoritusrekisteriin, ilmoittaudu kurssille Avoimen yliopiston kautta. Vain niiden opiskelijoiden opintosuoritukset voidaan kirjata Helsingin yliopiston opintorekisteriin, jotka ovat tehneet kurssi-ilmoittautumisen Avoimeen yliopistoon. 

1. Ilmoittaudu kurssille tämän linkin kautta: <https://www.avoin.helsinki.fi/palvelut/esittely.aspx?s=otm-7ed8b779-fea7-402b-8181-84b253690464>
2. Tallenna Helsingin yliopiston opiskelijanumerosi palautussovellukseen. 

### Kuinka saan selville opiskelijanumeroni

Kun ilmoittaudut ensimmäistä kertaa Avoimen yliopiston kautta jollekin kurssille, sinulle luodaan Helsingin yliopiston opiskelijanumero. Varmista siis että olet ilmoittautunut kurssille ennen kuin alat selvittää opiskelijanumeroasi. 

Voit selvittää oman opiskelijanumerosi seuraavilla tavoilla: 

#### A) Sisu 

Jos sinulla on Helsingin yliopiston käyttäjätunnus, löydät opiskelijanumerosi Helsingin yliopiston opintotietojärjestelmä Sisusta omien tietojesi yhteydestä: 
- Kirjaudu Sisuun Helsingin yliopiston käyttäjätunnuksellasi.  
- Valitse: Omat tiedot 
- Valitse välilehti: Henkilötiedot 

#### B) Ilmoittautumisen vahvistusviesti

Kurssi-ilmoittautumisesi yhteydessä sinulle lähetään sähköpostivahvistus ilmoittamaasi sähköpostiosoitteeseen. Tässä viestissä on joko suoraan opiskelijanumerosi tai linkki, jonka kautta pääset sen näkemään. 

#### C) Yhteydenotto opintoneuvontaan

Jos sinulla on ongelmia selvittää opiskelijanumerosi yllä olevilla tavoilla, voit myös lähettää sähköpostia opintoneuvontaan. 

Kerro sähköpostissa 
- mille kurssille olet ilmoittautunut, 
- nimesi ja 
- syntymäaikasi. 

Opiskelijaneuvonnan sähköpostiosoite: <avoin-student@helsinki.fi> 
